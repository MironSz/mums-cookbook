# sernik piękny rodzinny!!!® 
oryginalny © Mama Er Bazińska

## Część I: ciasto kruche na spód

#### składniki:
- kostka margaryny
- 3/4 szklanki curku białego
- dwie szklanki mąki
- cała paczuszka cukru wanilinowego
- pełna łyżeczka proszku do pieczenia (wsypać na mąkę)
- płaska łyżeczka soli
- 6 pełnych łyżek kakao
- 2 jaja

#### przygotowanie ciasta:
1. Umieścić powyższe w misce. 
2. Pokroić nożem i podziabać , mając cały czas na celu otrzymanie zagnieconego ciasta.
3. Dodać dwa jajka.
4. Zagnieść w wałek metodą naszych braci średniowiecznych Słowian, czyli ręką. 
5. Włożyć na 15-20 min do zamrażalnika. W przypadku braku miejsca z zamrażalnika usunąć z niego obiekty niepotrzebne.
6. Odetchnąć na chwilę , podyskutować o ludowej mistyce i przygotować się mentalnie do części następnej, czyli...

## Ciasto twarogowe pyszne białe puszyste

Ciasto przygotowuje się następująco: tworzymy dwie części, pozornie byty niezależne, aby potem w akcie syntezy stworzyć Pyszne i Puchate.

## Część II: Białkiem i pianą
#### składniki:
- 10 białek (wyjąć jajka koniecznie przynajmnie 1 godzinę wcześniej! inaczej nastąpi Nieubicie, znane też jako Rangarok)
- 4/5 szklanki cukru

#### przygotowanie:
1. Wsypać 2/5 szklanki cukru. Bez wspomnianego naczynia (szklanki).
2. Do miski wbić 10 __białek__ . Koniecznie _nie może_ być żółtka. Żółtka umieścić w innym naczyniu, będą na później. Jeśli żółtko by się pojawiło, to piana się nie ubije. Płacz, rozpacz, zwątpienie, to tylko jedno z niewielu uczuć jakich doświadczyć może niewprawny kuchcik.
3. Ubijać, aż będzie sztywnawe (ok. 3 minut).
4. Dodać pozostałe 2/5 szklanki cukru.
5. Ubijać, aż będzie _sztywne_.
6. Posprzątać trochę, to dobry nawyk.

## Część III: Twa-__róg obfitości__
#### składniki:
- ćwierć szklanki cukru (może więcej, może mniej)
- 1kg twarogu
- 500g mascarpone
- 3-4 ziemniaki, uprzednio ugotowane i rozgniecione z masłem

#### przygotowanie: 
1. Cukier wsypać do żółtek znanych z poprzedniego rozdziału.
2. Żółtka ubić.
3. W innej misce umieścić twaróg, ziemniaki, żółta z cukrem i mascarpone.
4. Wymieszać. Mieszać. Mieszać. Mieszać, bwziuuum, bwziuuum.


## Finał: Synteza

1. Blachę wydostać, wyłożyć papierem, papier posmarować cienką warstwą oliwy.
2. Ciasto z zamrażarki (patrz część I)  pokroić w plasterki i wyłożyć nimi blachę.
3. Do dużej miski włożyć ciasto z części III i pianę z części III.  _Delikatnie_ wymieszać, ale nie za bardzo. Pianę dodawać stopniowo, na koniec zostawić tak, żeby były fragmenty piany niewymieszane.
4. Wylać do blachy.
5. Piec w temperaturze 180 stopni, bez termoobiegu. Piec około godziny, sprawdzając, czy się nie przypala z góry.
6. Pyszne. Mniam mniam. 
